# Retrospective 2
Voor deze retrospective kijk ik terug op actiepunten uit de vorige sprint, hoe ik deze sprint heb gewerkt en wat mijn plannen zijn voor sprint 3.

## Actiepunten vorige sprint en hoe ik hieraan heb gewerkt in sprint 2
Mijn actiepunten van vorige sprint, was eigenlijk het meer werken aan het project buiten de lessen om. Hoewel ik het gevoel had dat ik goed bijliep met de code, kon mijn documentatie en de reviews wat meer werk gebruiken. Hierom heb ik alle code in de lessen geschreven, en thuis zo goed als alle documentatie en voorbereiding op de reviews. Dit heeft ervoor gezorgd dat ik betere waarderingen heb gekregen voor zowel het project, als alles eromheen. Ook heb ik in sprint 2 minder theoriekennis opgedaan, maar meer praktische kennis (leren door te doen). Hierdoor ben ik veel verder gekomen dan ik verwacht had, waardoor ik extra user stories kon aankaarten in sprint 2.

## Plannen voor sprint 3
Ik wil in sprint 3 eigenlijk doorwerken zoals ik in sprint 2 heb gedaan, omdat dat goed uitgepakt heeft voor mij. In detail wil ik in sprint 3 een database toevoegen als laatste user stories, en daarna de game customizen (power-ups, levels, etc).

# Samenvatting retrospective 2
Voorafgaand aan de retrospective, heb ik eerst dit bestand ingevuld met de individuele opdrachten (actiepunten voor sprint 2 en plannen voor sprint 3). Hierna zijn we met de squad bijeengekomen om de status van het project te delen door middel van de Weather Report. Iedereen van onze squad kwam in de buurt van een zonnetje, wat fijn was om te horen. Daarna hebben we actiepunten gedeeld. Voor mij was een actiepunt: meer tijd besteden aan het project thuis. Een actiepunt van Aleks was om de documentatie eerder van tevoren te schrijven. Hierna zijn we gelijk naar het geven van feedback gegaan. Ik heb Aleks de feedback gegeven dat het voor hem handig zou kunnen zijn om de inleverdata van de documentaties in kaart te brengen. Ondanks dit heb ik hem als positief punt gegeven dat hij hierin alsnog is gegroeid ten opzichte van sprint 1. Ik heb als feedback gekregen om mijzelf te gaan verdiepen in de rationele database van het project, aangezien dat mijn laatste user stories zijn. Ik heb als positief punt gekregen dat ik ver ben gekomen in het project, ondanks mijn gebrek aan voorkennis van JavaScript. Wij hebben deze retrospective allemaal als een zonnetje omschreven bij de check-out, en elkaar ook alvast een fijn weekend gewenst.
